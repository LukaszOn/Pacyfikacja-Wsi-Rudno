<!DOCTYPE html>
<html>

<head>
    <title>Pacyfikacja Wsi Rudno</title>
    <link rel="stylesheet" href="style.css">
</head>

<body>

    <div class="grid-main">

        <div class="logo">
            <div class="titles">Pacyfikacja wsi Rudno</div>
        </div>

        <div class="navbar">
            <a href="index.html" class="button">Strona Główna</a>
            <a href="galeria.html" class="button">Galeria zdjęć</a>
            <a href="ofiary.html" class="button">Ofiary Zbrodni</a>
        </div>

        <div class="main">
            <section>
                <header>
                    <h1 style="text-align: center;">Pacyfikacja wsi Rudno <br> 30.05.1940 r.</h1>
                    <hr>
                    <h5 style="text-align: center;">Stowarzyszenie "Nasza Wieś" Rudno</h5>
                </header>
                <article>
                    <h3 style="text-align: center;">Początki prześladowania Polaków przez okupanta</h3>
                    <p>Od pierwszych dni okupacji niemiecki terror wymierzony był przede wszystkim w przedstawicieli
                        polskich elit politycznych, społecznych i intelektualnych. Zgodnie z rasistowskim stereotypem
                        Polaka panującym w III Rzeszy nazistowscy przywódcy wierzyli, że świadomość narodową posiada
                        tylko polska inteligencja, natomiast lud zajmuje się wyłącznie troską o codzienny byt i jest mu
                        obojętny los państwa. Z tego powodu zakładano, że eksterminacja polskich elit pozwoli zniszczyć
                        polską tożsamość narodową i przekształcić polskie społeczeństwo w bierną masę, służącą w
                        najlepszym razie jako niewykwalifikowana siła robocza dla III Rzeszy. Do grona inteligencji
                        Niemcy nie zaliczali jednak wyłącznie osób należących z powodu wykształcenia do określonej
                        warstwy społecznej, lecz wszystkich tych, wokół których z racji ich aktywności i postawy mógł
                        się rozwijać ruch oporu - a więc ludzi, których cechowała aktywność i umiejętności kierownicze.
                        Planowano także likwidację osób cieszących się autorytetem w polskim społeczeństwie. Dla tej
                        grupy używano określenia "polska warstwa przywódcza". Zaliczono do niej przede wszystkim:
                        duchownych katolickich, nauczycieli, lekarzy, weterynarzy, oficerów w stanie spoczynku,
                        urzędników, kupców, posiadaczy ziemskich, prawników, pisarzy, dziennikarzy, pracowników służb
                        mundurowych, jak również członków organizacji i stowarzyszeń krzewiących polskość - przede
                        wszystkim Polskiego Związku Zachodniego, Ligi Morskiej i Kolonialnej, Kurkowego Bractwa
                        Strzeleckiego, Towarzystwa Powstańców i Wojaków, Związku Strzeleckiego "Strzelec" oraz
                        Towarzystwa Gimnastycznego "Sokół".</p>
                    <p>Prześladowania zaczęły się od tzw. akcji "Inteligencja" (Inteligenzaktion), prowadzonej na
                        okupowanych ziemiach polskich między wrześniem 1939 a wiosną 1940 roku, kiedy to Niemcy
                        zamordowali co najmniej 100 000 obywateli polskich. Największe rozmiary akcja eksterminacyjna
                        przybrała na ziemiach wcielonych do Rzeszy. Później uruchomiono nową akcję pod nazwą A-B
                        (AuBerordentiche Befriedungsaktion) "Nadzwyczajna Akcja Pacyfikacyjna". W ramach niej
                        zamordowano co najmniej 6500 Polaków - w tym ok. 3500 przedstawicieli polskich elit politycznych
                        i intelektualnych. Najbardziej znaną zbrodnią popełnioną przez Niemców były masowe egzekucje w
                        Palmirach.</p>
                    <p>Na wschodzie Rosjanie w tym czasie dokonywali egzekucji na Polskich żołnierzach w Katyniu,
                        Miednoje i innych miejscach.</p>
                    <h3 style="text-align: center;">Pacyfikacja na mieszkańcach wsi Rudno</h3>
                    <p>Niniejsze opracowanie o przebiegu pacyfikacji wsi Rudno dokonanej przez hitlerowców w dniu 30
                        maja 1940 roku oparto na podstawie relacji bezpośrednich uczestników tych tragicznych wydarzeń:
                        Wiktora Pajdosza, Karola Masłowskiego, Mikołaja Marciniuka, Franciszka Toczko i Michała Robaka.
                    </p>
                    <p>Chodź powszechnie uważa się, że zbrodnia hitlerowska dokonana w Rudnie była dziełem przypadku,
                        zbiegu okoliczności, które zdecydowały o tym, że właśnie w Rudnie, a nie innej wsi dokonano tego
                        straszliwego mordu na bezbronnych i niewinnych. Wydaje się, że wybór wsi Rudno jako terenu
                        pacyfikacji nie był jednak przypadkowy. Wieś ta wyróżniała się spośród okolicznych wiosek nie
                        tylko wielkością i położeniem przy ważnych traktach łączących najbliższe miasta, ale także dużym
                        stopniem uświadomienia narodowego mieszkańców, głębokim przywiązaniem do ojczyzny i religii.
                        Zaznaczyło się to wyraźnie znacznie wcześniej, podczas prześladowań religijnych unitów przez
                        władze carskie, gdy Rudno było jednym z centralnych punktów oporu na Podlasiu, dając godny
                        przykład całej okolicy. Ujawniło się to też później, gdy mimo krwawej ofiary, złożonej w owym
                        tragicznym dniu 30 maja 1940 roku, wielu mieszkańców Rudna brało udział w organizacjach
                        podziemnych, zbrojnie walcząc z wrogiem. Niemcy już wcześniej podejrzewali, że w Rudnie ukryta
                        jest pewna ilość broni. Nie bez znaczenia jest z pewnością fakt, że na kilkanaście dni przed
                        dniem zbrodni, zorganizowali oni we wsi zebranie jego mieszkańców,
                        w czasie którego wystąpił m.in. znany powszechnie kat ludności tej części Podlasia - Dykow. Na
                        tym zebraniu Niemcy zażądali wydania ukrytej broni grożąc w przeciwnym wypadku surowymi karami
                        (szczególnie dotyczyło to członków przedwojennej paramilitarnej organizacji "Sokół" działającej
                        w Rudnie i której członkowie posiadali broń). Nikt broni nie oddał. Utwierdziło to Niemców
                        w przekonaniu, że Rudno jest "gniazdem niebezpiecznych bandytów". Z relacji uczestników zebrania
                        wynika, że już wówczas
                        z ust Niemców, a zwłaszcza Dykowa, padły słowa wyraźnej pogróżki pod adresem mieszkańców Rudna
                        zapowiadające bestialski mord dokonany dwa tygodnie później.</p>
                    <p>Bezpośrednim pretekstem dokonania zbrodni stało się zabicie Niemca w nieznanych bliżej
                        okolicznościach 28 maja 1940 roku
                        w lesie Górki na torach linii kolejowej Łuków - Lublin, pomiędzy Parczewem, a Milanowem. Na
                        miejsce wypadku przybyła niemiecka ekspedycja karna z Lublina i oddział Selbschutzu złożony z
                        kolonistów niemieckich zamieszkujących wsie Cichostów
                        i Okalew. Bez żadnego dochodzenia i badań otoczyli pobliską wieś Milanów, zamierzając w odwet za
                        śmierć Niemca wymordować 50 jej mieszkańców. Ale wójtowi Milanowa, który był Niemcem nazwiskiem
                        Schulz, udało się zażegnać niebezpieczeństwo grożące wsi. Schulz przekonał w końcu dowodzącego
                        ekspedycją karną oficera, że w jego wsi nie ma "bandytów" i najprawdopodobniej zasugerował, że
                        owi "bandyci" znajdują się we wsi Rudno.</p>
                    <p>Dnia 30 mają 1940 roku o godzinie 900 Niemcy przystąpili do zbrojnej pacyfikacji wsi Rudno.
                        Liczba Niemców, którzy wkroczyli do wsi na dwóch samochodach wynosiła około 90 uzbrojonych.
                        W większości byli to volksdeutsche, niemieccy osadnicy
                        z pobliskich wsi Cichostów i Okalew. Wśród nich było dwóch oficerów z trupimi czaszkami na
                        czapkach (Gestapo), z których jeden dowodził całą ekspedycją. Niemcy wjechali do wsi od strony
                        Parczewa - jeden samochód ruszył od razu na drugi koniec wsi, by otoczyć ją z dwóch stron.
                        Niezwłocznie też rozpoczęli obławę od strony Parczewa i od strony Komarówki, chwytając
                        wszystkich mężczyzn bez względu na wiek. Część Niemców szła przez wieś prowadząc łapankę w
                        poszczególnych domach i pędząc schwytanych w kierunku zajmującego centralne miejsce we wsi
                        kościoła. Pozostała część Niemców, idących tyralierą przez pola, miała za zadanie zapobiec
                        ucieczkom na pola i w stronę lasu.</p>
                    <p>Większość mieszkańców została zupełnie zaskoczona nagłym najściem Niemców i nie podejmowała w
                        ogóle prób ucieczki, łatwo wpadając w ręce niemieckich oprawców. Niektórzy jednak, szczególnie
                        młodsi, zdając sobie sprawę, że grozi im co najmniej wywiezienie na roboty do Niemiec, próbowali
                        uciekać w stronę lasu. Niemcy strzelali do uciekających. Wtedy właśnie padła pierwsza ofiara -
                        uciekającego przez pola jednego z mieszkańców Rudna, Robaka Józefa dosięgły śmiertelne kule ...
                    </p>
                    <p>Sam sposób chwytania ludzi świadczy o wyjątkowo brutalnej i cynicznej postawie hitlerowskich
                        zbirów, którzy od początku nie ukrywali, że zamierzają rozprawić się krwawo z mieszkańcami
                        Rudna, z "bandytami" jak ich nazywali. Jak wynika z relacji jednego z uczestników tych zdarzeń,
                        Karola Masłowskiego, Niemcy zastali go pracującego w stodole. Gdy usiłował tłumaczyć się -
                        sądząc, że go chcą wywieść na roboty - że jest jedynym mężczyzną
                        w gospodarstwie, został uderzony przez jednego z Niemców kolbą karabinu. Niemcy zabrali z jego
                        gospodarstwa pieniądze i rower,
                        a na jego protesty i błagania jeden z nich oświadczył cynicznie:</p>
                    - Już ty na tym rowerze jeździł nie będziesz!
                    <p>Dwóch młodych Panów Rybińskich Jan (ur. 1917 - lat 23) i Władysław (ur. 1912 - lat 28) tuż przed
                        łapanką przyszli z pociągu z Milanowa i mieli zamiar zjeść śniadanie. Rodzina prosiła ich o to,
                        aby uciekali albo się schowali. Oni jednak myśleli, że znajomość języka niemieckiego pomoże im
                        się wybronić. Niemcy po tym, jak dowiedzieli się, że niedawno przyszli z pociągu, nie zostawili
                        ich
                        i zabrali z innymi, uznając ich za podejrzanych.</p>
                    <p>Podobnie postępowali z innymi mieszkańcami Rudna. Wszelkie próby oporu, gry na zwłokę, były
                        likwidowane kolbami karabinów. Hitlerowcy wcale nie zważali na wiek schwytanych mężczyzn:
                        pędzono zarówno szesnastoletnich chłopców, jak
                        i siedemdziesięcioletnich starców. Wszystkich pędzono pod kościół, gdzie oficer niemiecki,
                        dowodzący akcją wyznaczył punkt zborny. W krótkim czasie spędzono przed kościół parafialny około
                        170 mężczyzn. Kazano im usiąść na ziemi. Niemcy otoczyli ze wszystkich stron całą gromadę z
                        bronią gotową do strzału tak, że ucieczka była zupełnie niemożliwa. Ze znajdującej się
                        naprzeciwko kościoła szkoły przyprowadzili dwóch nauczycieli, prowadzących w tym czasie lekcje:
                        kierownika Antoniego Zagańczyka oraz Tomasza Kowaluka. Dołączono ich do schwytanej grupy.</p>
                    <p> oficerowie niemieccy w towarzystwie kilku innych Niemców udali się na plebanię. Ksiądz Roman
                        Ryczkowski, proboszcz parafii Rudno, przebywał w tym czasie na plebanii - po odprawieniu o godz.
                        800 Mszy św. z procesją jako, że w tym dniu przypadała oktawa Bożego Ciała. Oficer dowodzący
                        akcją polecił odprowadzić księdza do gromady pojmanych. Wcześniej oświadczyli księdzu, że za
                        zabicie jednego Niemca mają tu zabić sto osób. Proboszcz bez wahania powiedział (tak przekazała
                        jego bratowa Anna Ryczkowska), że sam za nich pójdzie na śmierć. Niemcy nie wyrazili na to
                        zgody. Ksiądz zapytał, za ile osób może on pójść. Padła odpowiedź, że może być za pięćdziesięciu
                        ludzi.</p>
                    <p>Na plebanii Niemcy kazali sobie podać śniadanie, a następnie wypili wino mszalne. Kiedy zwrócono
                        się do nich z prośbą, żeby wina mszalnego nie pili, oficer oświadczył:
                        - Już ten bandyta nie będzie pił więcej wina!</p>
                    <p>W tym czasie wokół spędzonych mężczyzn zebrał się spory tłum kobiet, które przyniosły im żywność
                        oraz odzież. Jeszcze wówczas panowało powszechne przekonanie, że mężczyźni zostaną wywiezieni do
                        Niemiec. Ale sami Niemcy, którzy nie pozwalali wręczać odzieży i żywności, oświadczyli z
                        cynizmem: "tym bandytom to zupełnie będzie niepotrzebne", dawali tym do zrozumienia, że nie
                        chodzi tu o zwykłą łapankę na roboty, ale o krwawą rozprawę z ludnością Rudna, mając na celu
                        zastraszenie całej okolicy. Ludziom trudno było wówczas w to uwierzyć, nikt zapewne nie
                        przewidywał dalszego rozwoju wydarzeń. ... </p>
                    <p>Po powrocie oficerów z plebanii Niemcy kazali wszystkim wstać, odrzucić żywność oraz cięższą
                        odzież, założyć obie ręce na kark. Popędzili ich przez wieś do gościńca Jabłoń - Radzyń, a
                        następnie gościńcem w stronę odległego o ok. 2 km lasu. Cały czas pędzono ludzi biegiem, a
                        gromadę biegnących otaczał szpaler hitlerowskich oprawców z bronią gotową do strzału. Niemcy
                        zwolnili dopiero wówczas, gdy potknął się i upadł na ziemię jeden
                        z najstarszych w gromadzie schwytanych - przeszło 70 – letni staruszek Aleksander Mirończuk
                        (Bożyk). Wtedy dowodzący ekspedycją karną oficer niemiecki polecił zatrzymać tragiczny pochód. W
                        tym właśnie miejscu nastąpiła tzw. "wybiórka" - spośród prawie dwustuosobowej gromady Niemcy
                        zaczęli wybierać 50 osób, które mieli następnie rozstrzelać w pobliskim lesie. Stwierdzili, że
                        w gromadzie nie ma ani wójta ani sołtysa, a ich funkcję z rozkazu Niemców miał spełniać ksiądz
                        Ryczkowski. Zażądano od niego, aby wskazał "podejrzanych", na co ksiądz oświadczył, że takich we
                        wsi nie ma. Zgromadzonych na gościńcu mężczyzn podzielono na trzy grupy. Najpierw oddzielono
                        grupę mężczyzn powyżej 50 lat oraz poniżej 18 lat - tych po "przesłuchaniu", w czasie którego
                        starszych pytano o synów, gdzie są, co robią itp., w końcu zwolniono i kazano biec, nie
                        oglądając się do wsi, z wyjątkiem tych, którzy ze względu na sposób tłumaczenia wydali się
                        Niemcom "podejrzani" np. Antoni Denisiuk lat 62. Z pozostałych utworzono grupę 50 skazanych na
                        rozstrzelanie oraz grupę zapasową, liczącą ok. 30 osób. Trzeba tu podkreślić, mówiąc o tej
                        "selekcji" bezbronnych i niewinnych, bohaterską postawę księdza Ryczkowskiego, który starał się
                        dopomóc przesłuchiwanym i potwierdzał wszystkie ich tłumaczenia, mimo iż zdawał sobie sprawę z
                        grożącego niebezpieczeństwa. Z relacji Karola Masłowskiego wynika, że ksiądz był blady, a w
                        czasie pędzenia gromady pod las powiedział: - Panie Masłowski! Koniec z nami!</p>
                    <p>Podczas "wybiórki" w grupie 50 znalazł się Michał Robak, który zaczął się tłumaczyć, że w domu
                        nie ma nikogo, by go mógł ktoś w pracach domowych zastąpić. Ojciec nie żyje, brat jest na
                        robotach w Niemczech. "Jeden z nas to może wam już wystarczy..." Niemiec każe mu znowu
                        powtórzyć, wtedy pyta się, czy w grupie zwalnianej jest jakiś kawaler? Zgłasza się pan Szymon
                        Kucyk. Gdy powiedział, że w domu zostały siostra i matka, a brat u nich w niewoli w oflagu,
                        został natychmiast zabrany do grupy pięćdziesięciu, a zwolniony Michał Robak. Poszedł on
                        dobrowolnie na śmierć za niego.</p>
                    <p>Wśród 50 mężczyzn przeznaczonych na rozstrzelanie, znalazło się kilku Żydów, kilku mieszkańców
                        Warszawy, którzy zamieszkiwali w Rudnie od początku wojny oraz kilku mieszkańców z sąsiednich
                        wsi, którzy przypadkowo znaleźli się w Rudnie w czasie łapanki. Ogromną większość, bo ok. 40
                        osób stanowili mieszkańcy Rudna. Charakterystyczny wydaje się fakt, że w tej grupie znaleźli się
                        ludzie posiadający wykształcenie: obaj nauczyciele Antoni Zagańczyk i Tomasz Kowaluk, student
                        Michał Bobruk, a także dołączony później ksiądz Roman Ryczkowski. Przeważali w niej zdecydowanie
                        ludzie młodzi, którzy Niemcom wydawali się najbardziej "podejrzani", jako ukrywający się lub też
                        potencjalni "bandyci", których trzeba wytępić.</p>
                    <p>Po wybraniu grupy skazanych osób, oficer niemiecki pojechał samochodem sprawdzić szykowany na
                        miejscu egzekucji dół w lesie, w którym miano zasypać ciała pomordowanych. Na miejsce zbrodni
                        Niemcy wybrali leśną polanę w pobliżu majątku Planta. Szpadlami i łopatami zabranymi z Rudna
                        pogłębili dół, z którego mieszkańcy okolicznych wiosek wydobywali żwir i piasek dla celów
                        budowlanych. Ten dół miał być wspólną mogiłą wielu bezbronnych i niewinnych ludzi ....</p>
                    <p>Po powrocie z lasu niemiecki oficer zaczął jeszcze raz liczyć ową pięćdziesięcioosobową grupę -
                        dokonał przy tym kilku uzupełnień i zmian. Miedzy innymi zwolnił jednego z tej grupy, Pajdosza
                        Wiktora, który na kolanach błagał o zwolnienie, ponieważ miał małe dzieci. Był on ostatnim
                        uwolnionym. Po kilkakrotnym, dokładnym przeliczeniu tej grupy i włączeniu do niej księdza
                        Ryczkowskiego, Niemcy rozkazali pozostałym z grupy zapasowej biec, nie oglądając się, do wsi, a
                        sami powieźli owych 51 skazanych na rozstrzelanie - w dwóch kolejnych transportach, w odstępnie
                        kilkudziesięciu minut - na miejsce egzekucji. W czasie "selekcji" Niemcy strzelali do kobiet,
                        które z daleka usiłowały obserwować rozgrywające się pod lasem wypadki.</p>
                    <p>W tym czasie w Rudnie sądzono początkowo, że Niemcy powieźli tych 50-ciu i proboszcza na roboty.
                        Nie było tu słychać strzałów z egzekucji. Strzały i krzyki mordowanych bestialsko przez
                        hitlerowskich oprawców słychać było w pobliskiej wsi Planta. Słyszeli je również robotnicy
                        leśni, pracujący wówczas w lesie, a także ci, którym udało się zbiec z Rudna do lasu. Ze względu
                        na to, że nikt z owej 51 osobowej grupy nie pozostał żywy, do dnia dzisiejszego krążą w Rudnie
                        różne wersje wypadków, które rozegrały się na leśnej polanie już podczas samej egzekucji.</p>
                    <p>Według relacji jednego z mieszkańców Planty, przekazanej Karolowi Masłowskiemu, który w czasie
                        egzekucji znalazł się przypadkowo w pobliżu i leżąc w rowie z odległości kilkudziesięciu metrów
                        obserwował egzekucję mieszkańców Rudna. Jego opowieść wydaje się najbardziej autentyczna i
                        wiarygodna. Nie znamy jednak jego nazwiska. Ostatni akt tej ponurej tragedii miał następujący
                        przebieg.</p>
                    <p><strong>Otóż Niemcy po przywiezieniu pierwszego transportu na leśną polanę wyładowali skazanych,
                            kazali im zejść do dołu i położyć się rzędem, a następnie rozstrzelali ich z karabinu
                            maszynowego. Tych, którzy nie padli trupem od razu, hitlerowcy oprawcy dobijali strzałami w
                            tył głowy - potwierdziła to późniejsza ekshumacja zwłok, podczas której znaleziono w tym
                            miejscu u niektórych ślady po kulach. Pierwszą partię rozstrzelanych przysypano ziemią i
                            wkrótce przyjechał samochód z pozostałymi, wśród których znalazł się ksiądz Ryczkowski.
                            Obserwujący ten okrutny mord bezbronnych zapamiętał głośny okrzyk (najprawdopodobniej
                            księdza Ryczkowskiego): - To będzie nasza mogiła! O Matuchno Najświętsza! Niemcy
                            rozstrzelali ich podobnie jak pierwszy transport i zasypali ziemią we wspólnym grobie. Po
                            dokonaniu zbrodni - odjechali.</strong></p>
                    <p>Według innych relacji ludności Rudna, a w szczególności prof. Jana Sienkiewicza, ostatni akt tej
                        zbrodni przebiegał tak:</p>
                    <i>Po przywiezieniu pierwszej grupy więźniów, kazano im wysiąść z samochodu i uklęknąć nad dołem. W
                        tej grupie był przywieziony ksiądz Ryczkowski. Ksiądz, odprowadzony na bok, udzielał wszystkim
                        rozstrzeliwanym rozgrzeszenia in articulo mortis i patrzy, jak jego parafianie padają martwi do
                        wykopanego dołu - mogiły. Nie oszczędzono mu niczego, musiał to przeżyć jeszcze dwa razy, a
                        kiedy ostatnim mordowanym oddał ostatnią posługę kapłańską, miał być wolny. Trzykrotnie
                        odprowadzany na drogę prowadzącą do wsi, dokąd kazano mu wrócić i przestrzec, że tak będzie
                        karany każdy występek przeciwko Rzeszy Niemieckiej. Za każdym razem wracał, klękał nad tym
                        okrutnym miejscem kaźni i głośno się modlił. Kiedy i za trzecim razem wrócił i ukląkł, padł
                        pojedynczy strzał, który przerwał i jego, już pewnie teraz niechciane życie. Prawdopodobnie nie
                        mógł sobie wyobrazić, że po tym, czego był tragicznym świadkiem, byłby w stanie wrócić do świata
                        żywych. Został z nimi. I tu najdobitniej wypełniły się słowa "Dobrym Pasterzu". Ks. Roman
                        Ryczkowski, ówczesny proboszcz parafii Rudno, niespełna 40-letni, bohaterski kapłan, podzielił
                        los swoich wiernych. Mogiłę przysypano ziemią i jeżdżono po niej samochodami w celu zatarcia
                        śladów zbrodni.</i>
                    <p>Już tego samego dnia wieczorem ludność Rudna dowiedziała się o tragicznym losie swoich
                        najbliższych, co wywołało powszechną rozpacz. Relacjonujący te wydarzenia Franciszek Toczko
                        stwierdził, że gdy następnego dnia udał się na miejsce rozstrzelania, zobaczył tam ślady krwi i
                        mózgu ludzkiego.</p>
                    <p>Do końca wojny Niemcy nie pozwolili na przeniesienie ciał pomordowanych na cmentarz parafialny.
                        Ekshumacji dokonano dopiero 22 kwietnia 1945 roku. Ciała leżały w dwóch warstwach przysypanych
                        ziemią. Ciała po uroczystej mszy 23 kwietnia 1945 roku przewieziono na cmentarz parafialny i
                        pochowano we wspólnym grobie. W miejscu rozstrzelania postawiono drewniany krzyż. Na wspólnym
                        grobie, znajdującym się niedaleko bramy wejściowej na cmentarzu, postawiono duży pomnik.</p>
                    <p>Opisana pacyfikacja wsi Rudno była jedną z pierwszych na terenie powiatu radzyńskiego i
                        parczewskiego.</p>
                    <h2 style="text-align: center;">Wspomnienia mieszkańców wsi Rudno, Bezwola i Planta</h2>
                    <p><strong> Nazywam się Jan Denisiuk. Dzisiaj mam 81 lat. Urodziłem się i mieszkam w
                            Rudnie.</strong></p>
                    <p>W roku 1940 miałem 6 lat. Pamiętam jak 30 maja po mszy na zakończenie oktawy Bożego Ciała do
                        wioski wkroczył oddział niemieckiego wojska i dokonał aresztowania mężczyzn. Całą grupę, w tym
                        mojego dziadka Denisiuka Antoniego, zgromadzono przed kościołem. Wszyscy siedzieli na ziemi z
                        założonymi rękami. Po przyprowadzeniu nauczyciela Zagańczyka i Kowaluka oraz księdza
                        Ryczkowskiego wszystkich poprowadzono biegiem z założonymi rękami za głowę w stronę gościńca i
                        lasu. Ja się bałem dalej iść i tylko wybiegłem na zagumienie. Pamiętam jak z Trzeciego Rudna
                        prowadzono Pana Robaka, to on uciekł w zboże, a inny Niemiec strzelił do niego raniąc go. Mojemu
                        koledze Stanisławowi Abramczukowi zabrano ojca. Gdy wszystkich już wyprowadzono na drogę do
                        lasu, on pobiegł za nimi aż do miejsca selekcji, gdzie bardzo płakał i nie chciał puścić swego
                        ojca. Dzięki temu uratował swego tatę. Zwolnieni z miejsca selekcji mówili, że wrócił dzięki
                        temu chłopcu, który tak mocno płakał za ojcem.</p>
                    Rudno 10.02.2015 r.
                    <hr>
                    <p><strong>Nazywam się Kopeć Władysław, urodziłem się 30.12.1918 roku w Kałudze pod Moskwą.</strong>
                    </p>
                    <p>Ze zdarzeń 30 maja 1940 (a miałem wtedy 21 lat) pamiętam, jak pracując przy załadunku ziemniaków
                        w dworze Planta, nadjechała około południa grupa żołnierzy niemieckich w czarnych mundurach i
                        zażyczyli sobie furmanki do przewozu w lesie. Zostałem wyznaczony do tego i pojechałem do lasu z
                        jednym z żołnierzy. Wcześniej z lasu było słychać strzały. Po dojechaniu na miejsce egzekucji
                        zobaczyłem innego Niemca z karabinem maszynowym, który miałem zawieść z nim do miejscowości
                        Derewiczna. W lesie była zasypana mogiła, a spod ziemi wysączała się krew i ziemia się ruszała.
                        Po załadowaniu karabinu odwiozłem Niemca do Derewicznej na skrzyżowanie drogi Komarówka –
                        Parczew. Podczas jazdy bardzo się bałem o swoje życie. Później w czasie wojny baliśmy się
                        chodzić w miejsce egzekucji.</p>
                    Planta 05.04.2010 r.
                    <hr>
                    <p><strong>Nazywam się Krystyna Bagniuk. Dzisiaj mam 69 lat. Urodziłam się i wychowałam w Bezwoli.
                            Tutaj też chodziłam do szkoły. Wyszłam za mąż za Henryka Bagniuka. Moimi rodzicami byli
                            Marianna i Stanisław Kawałczukowie. </strong></p>
                    <p><strong>- Co pani wie o wydarzeniach z 30 maja 1940 roku?</strong></br>Zamordowania w lesie
                        Planta parafian z Rudna i ich księdza prawie nie pamiętam. Mieszkaliśmy przecież w Bezwoli.
                        Natomiast
                        w pamięci utrwaliło mi się następujące wydarzenie. Tego dnia nasz tata wyjeżdżał z domu koniem.
                        Kiedy wrócił był bardzo przejęty. Powiedział do nas, że tak niewiele brakowało, byście mnie już
                        nie zobaczyli. Od tego czasu żył w ciągłym strachu. Była to dziwna choroba, jakby nerwica. Miał
                        kłopoty z chodzeniem. Powiadał, żeby nie ten Niemiec, to ja bym pożył. Umarł 26 lipca 1943 roku.
                        Został pochowany na cmentarzu w Wohyniu.
                        </br><strong>- Może któreś z rodziców opowiadało o tym dramacie w lesie Planta?</strong>
                        </br>
                        Wiem bardzo mało. Była mowa o tym, że ojciec żył
                        w nieustanym lęku. Przypominam sobie bardzo słabo, że ojciec opowiadał coś o drzewie, ale
                        dzisiaj nie mogę powiedzieć, czy chowając się przed Niemcami wszedł na drzewo, czy pod złożone
                        drewno.
                        </br><strong>Jest mi znane to, że Stanisław Kawałczuk spotkał tego dnia w lesie znajomego mu
                            folksdojcza pilnującego wykopanego dołu, w którym miano pochować parafian z Rudna.</strong>
                        </br>
                        Tego nie mogę potwierdzić. Ale tak mogło być. Moi rodzice nie mieli własnego lasu, a opał był
                        potrzebny. Nie wykluczam, że tego dnia mógł robić przy drewnie. Jeśli chodzi o spotkanego
                        folksdojcza, to jest bardzo prawdopodobne. Ja jednak o tym nie wiem nic. Nasz tata znał ludzi z
                        Cichostowa. Miał tam swoją przyrodnią siostrę Feliksę. Często u niej bywał. Może stąd ta
                        znajomość. Wiadomo przecież, że niektórzy mężczyźni z Okalewa i Cichostowa brali udział w
                        pacyfikacji, bo to byli koloniści niemieccy.
                    </p>
                    Bezwola 20.07.2000 r.
                    <hr>
                    <p><strong>Nazywam się Kuzko Alicja, mam lat 70. Urodziłam się
                            w Rudnie. Moi rodzice to Tomasz Furman i Maria z Paraciów. Tutaj mieszkam całe życie. Do
                            szkoły też tu chodziłam. Wyszłam za mąż za Tomasza Kuzko, który pochodzi z tej samej
                            miejscowości.
                            - Jak Pani wspomina wydarzenia z 30 maja 1940 roku?
                        </strong>
                    <p>
                        Miałam wtedy 10 lat. Ale wszystko dokładnie pamiętam. Był to dzień zakończenia oktawy Bożego
                        Ciała. Z babcią (Natalią Furman) wracałam z kościoła. Spotkałyśmy ludzi pędzonych przez Niemców.
                        Ludzie szli całą drogą. Miałam w ręku wianeczki. W domu nie było dziadka i taty. Wszystkich
                        gromadzono przed kościołem.</p>
                    <p><strong>- Co mogło się dziać na plebanii w Rudnie?</strong></p>
                    <p>Naszym proboszczem był ksiądz Roman Ryczkowski. Pamiętam go bardzo słabo. Uczył mnie religii i
                        udzielił I Komunii św. To co teraz powiem znam z opowiadania Ryczkowskiej Anny (już nie żyje).
                        Była bratową ks. Ryczkowskiego. Pochodziła z rodziny Karwackich (Anna Ryczkowska była przyrodnią
                        siostrą ojca ks. Karwackiego). Ojca jej nie pamiętam, natomiast mama miała na imię Marta.</p>
                    <p><strong>- Proszę przybliżyć te tragiczne chwile.</strong></p>
                    <p>Część Niemców pilnowała zgonionych mężczyzn (kobiet tam nie było), natomiast starszyzna udała
                        się na plebanię. Kazali przygotować sobie śniadanie. Oświadczyli księdzu, że za zabicie jednego
                        Niemca mają tu zabić sto osób. Proboszcz bez wahania powiedział (tak mówiła bratowa Anna
                        Ryczkowska), że sam za nich pójdzie na śmierć. Niemcy nie wyrazili na to zgody. Ksiądz zapytał
                        za ile osób może on pójść. Padła odpowiedź, że może być za pięćdziesięciu ludzi. Na plebanii
                        była rodzina ks. Ryczkowskiego. Był brat z żoną, była też siostra Stefania (już nie żyje).
                        Mieszkała potem w Komarówce Podlaskiej. Była też jedna siostra księdza – Zuzanna. Była to osoba
                        kaleka. Miała zgarbienie kręgosłupa.</p>
                    <p><strong>- A co z Pani dziadkiem i ojcem?</strong></p>
                    <p>Dziadka Stefana wkrótce odesłali do domu. Miał wtedy ponad 70 lat. Natomiast tata Tomasz
                        kilkakrotnie podchodził do Niemca i prosił o zwolnienie. Tłumaczył, że ma wielodzietną rodzinę
                        (było nas siedmioro rodzeństwa). Niemiec nie wyrażał zgody. Dopiero za piątym razem, kiedy
                        ksiądz proboszcz potwierdził, że ojciec mówi prawdę, został zwolniony do domu. To wszystko, ta
                        cała „przebiórka” miała miejsce za wsią, może 200 metrów od lasu. Selekcja, tak jak opowiadał
                        tata, zaczęła się od tego, że jeden
                        z pędzonych, staruszek (był on z III Rudna, dzisiaj nie pamiętam jak się nazywał) zemdlał.
                        Zatrzymano pędzonych i dokonano selekcji. Tych, których zwolniono wysłano do domów z poleceniem,
                        by się nie oglądali za siebie. Jako jeden z ostatnich wrócił mój ojciec.</p>
                    <p><strong>- Czy tata coś jeszcze opowiadał o ks. Romanie Ryczkowskim?</strong></p>
                    <p>Ksiądz proboszcz wstawiał się za każdym parafianinem.
                        Z miejsca selekcji odwożono ludzi samochodami do lasu. We wsi opowiadano, że proboszcz
                        wszystkich rozgrzeszał. Udzielał im tego sakramentu w lesie przy wykopanym dole. Sam zginął jako
                        ostatni. „Rudnianie przepowiadali to tak: Niemcy chcieli księdza puścić do domu. Nie odszedł
                        został przy swoich, bo mówił, że będę tu gdzie są moje owce”. To się potwierdza tym, co
                        widziałam w czasie ekshumacji w 1945 roku. Był to kwiecień, ale który dzień to nie pamiętam.
                        Ciało księdza proboszcza leżało na wierzchu innych ciał, jakby na samym środku.</p>

                    <p><strong>- Czy ci, co uczestniczyli w pacyfikacji to rzeczywiście byli Niemcy ?</strong></p>
                    <p>Nie, to byli „Okalewscy”. Ludzie – koloniści niemieccy mieszkający we wsi Okalew i Cichostów.
                        Mieli na sobie ciemne płaszcze, a na głowach czapki z trupimi głowami.
                        Na zakończenie mego zeznania stwierdzam, że ks. Roman Ryczkowski umarł za 50 osób, bo Niemcy
                        mieli zabić 100, a zabili 50 i księdza. Tak więc ksiądz proboszcz, oddając swoje życie, uratował
                        50 osób.</p>
                    Rudno 16 lipca 2000 r.
                    </p>
                    <hr>
                    <p><strong>Niemcy zabili jej brata.Pani Anna z Paraciów, emerytowana nauczycielka, pochodziz Rudna.
                            Ukończyła Liceum Pedagogiczne w Siedlcach, ale nie podjęła pracy, ponieważ wybuchła wojna.
                            Wróciła więc do rodzinnej wsi.</strong></p>
                    <p><i>Dzieci z Komarówki i sąsiednich wiosek nie chodziły do szkoły, ponieważ budynek szkoły Niemcy
                            zajęli na magazyny – mówi pani Anna. W maju 1940 roku, kiedy miały miejsce tragiczne
                            wydarzenia
                            w Rudnie, mieszkała tam razem z rodzicami
                            i rodzeństwem. Zginął wówczas jej starszy brat Stanisław, a siostrę Niemcy wywieźli na
                            roboty.
                            Pacyfikację i mord w Rudnie wspomina tak:
                    </p>
                    <p>Ludzie myśleli, że to może na wywózkę na roboty do Niemiec. Mój brat powiedział, że pójdzie do
                        sklepu trzy domy dalej po papierosy na drogę. Wyszedł boso, w koszuli i spodniach. Zatrzymał się
                        chwilę u wujka, który mieszkał obok sklepu. Stamtąd go zabrali. Wszystkich zebrali koło szkoły.
                        Był tam też ksiądz Ryczkowski. Niemiec, który wybierał mężczyzn pytał księdza: - Znasz go?
                        Niektórych ksiądz wybronił tłumacząc, że mają za dużo dzieci na utrzymaniu albo, że ktoś jest
                        ciężko chory w rodzinie. Wybranych załadowali na ciężarówki. Ludzie byli przekonani, że wiozą
                        ich na roboty. Trochę się jednak dziwili, dlaczego po drodze zabierają
                        z domów szpadle i łopaty. Pierwsza ciężarówka pojechała do lasu, reszta zatrzymała się przy
                        leśniczówce. Jak się później okazało, ci pierwsi kopali w lesie dół dla siebie i pozostałych.
                        Mieszkańcy wsi nie byli pewni, co się stało. Bali się sprawdzić, co jest w świeżo zakopanym
                        dole.
                    </p>
                    <p>Mieli nadzieję, szukali u sędziów jakichś wiadomości. Zapłacili za to dużo pieniędzy. Ale
                        chłopcy, tacy po 16, 17 lat, zaczęli nocą zakradać się do lasu i grzebać po omacku. Raz odcięli
                        kawałek materiału, innym razem trochę włosów i tak ludzie zaczęli dowiadywać się prawdy o swoich
                        bliskich. Ale dopiero ekshumacja w 1945 roku pokazała całą prawdę. Wśród tych, którzy wówczas
                        zginęli było 49 lub 50 osób. Ustalono nazwiska 41 miejscowych, pozostali to Żydzi i jacyś
                        warszawiacy, którzy w Rudnie przebywali czasowo – kończy swoje wspomnienia.</p>
                    <p>23 kwietnia 1945 roku ekshumowano ciała zamordowanych i ich prochy pochowano we wspólnej mogile
                        na cmentarzu w Rudnie. Od tej pory w każdą rocznicę w kaplicy cmentarnej jest odprawiana msza w
                        ich intencji. </p>
                    <p>W 50 rocznicę, to znaczy 30 maja 1990 roku, w miejscu zbrodni ustawiono pomnik (olbrzymi głaz
                        polny) i dębowy krzyż. Została odprawiona też msza św. z udziałem biskupa siedleckiego Jana
                        Mazura oraz kilkunastu księży.</p>
                    <p>Zdecydowaliśmy się na publikację tych wspomnień nieprzypadkowo. Mamy informacje, że miejscowa
                        społeczność zabiega o nagłośnienie tych wydarzeń, by szersze grono osób poznało wydarzenia,
                        jakie rozegrały się w małej wiosce, jaką jest Rudno. Mamy nadzieję, że w ten sposób przyczynimy
                        się chociaż
                        w małej części do tego procesu .</i>
                    </p>
                    <p><strong>Stanisław Iwaszko s. Grzegorza i Anny z/d Wołodko,
                            ur. 07.X.1907 r. w Radczu.
                        </strong></p>
                    <p><i>Dnia 30 maja 1940 r. ze wsi Radcze szli do lasu Planta po żerdzie : Stanisław i Józef Iwaszko,
                            Seweryn Cięciesz, Czesław Kwasowiec i Piotr Kiełbasa. Idąc do lasu, musieli przejść przez
                            wieś
                            Rudno. Nie posłuchali ostrzeżeń jakiejś kobiety, która im powiedziała, że w Milanowie zabito
                            Niemca i mogą łapać ludzi. Idących minęły samochody z Niemcami, więc tym śmielej poszli
                            dalej,
                            ale gdy chcieli ze wsi iść w stronę lasu, wtedy Niemcy zatrzymali ich i dołączyli do ludzi
                            zgonionych na placu naprzeciw kościoła we wsi Rudno. Pognano ich pod las. Przy kościele była
                            kobieta z małym dzieckiem na ręku. Dziecko to bardzo płakało. Jeden z Niemców zapytał czyje
                            to
                            jest dziecko i wtedy z kolumny wypuszczono ojca dziecka. Gdy kolumna była pod lasem, kazano
                            wszystkim usiąść. Kilku Niemców pojechało samochodem do lasu, pozostali zaś rozpoczęli
                            selekcjonować. Niemcy kazali księdzu, który musiał z nimi chodzić, potwierdzać czy zapytani
                            mówią prawdę, tj. czy mają dzieci, czy są kawalerami itp. Gdy ktoś z rodziny jest
                            w Rzeszy na robotach, tego zwalniali.
                    </p>
                    <p>Po powrocie Niemców z lasu odebranych od reszty, Niemcy policzyli, a reszcie kazali iść do domu.
                        Z Radcza powrócił Stanisław Iwaszko i Piotr Kiełbasa s/ Augustyna.</p></i>
                    <br>
                    Podpisał: Iwaszko Stanisław
                    <br>
                    Spisał: M. Jędruszczak
                    Radcze 23. VII. 1974 r.
                    </p>
                </article>
            </section>

        </div>

        <div class="footer">
            <span>
                <strong>Materiały zebrali i opracowali:</strong>
                <br> Krzysztof Sokół
                <br> Agata Sokół
                <br> Małgorzata Semeniuk
            </span>
            <br>
            <span>
                All rights reserved to <strong>Anna Olkowska</strong>
            </span>
        </div>

    </div>

</body>

</html>